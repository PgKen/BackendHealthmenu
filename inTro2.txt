คำแถลงยุทธศาสตร์ และเส้นทางอาหารปลอดภัย ตลาดศรีเมือง
เนื่องในพิธีลงนามข้อตกลง (MOU)   “ อาหารปลอดภัยในโรงพยาบาล ” 
วันที่  23  พฤษภาคม 2561    เวลา 17.00 น.
ณ  บริเวณลานจอดรถหน้าอาคาร พรีเมียม มาร์เกต ตลาดศรีเมือง

ตลาดศรีเมืองเริ่มดำเนินการมาตั้งแต่ ปี 2537 บนเนื้อที่ประมาณ 27 ไร่ เพื่อ
จัดระบบจัดสาธารณูปโภค  สิ่งอำนวยความสะดวก และระบบการซื้อขายให้เกิดความเป็นธรรมแก่ทุกฝ่าย ได้มีการขยายพื้นที่ดำเนินการมาอย่างต่อเนื่อง  ปัจจุบันตลาดศรีเมืองมีพื้นที่บริการทั้งหมด 230 ไร่  ปริมาณผลผลิตการเกษตรหมุนเวียนเข้ามาจำหน่ายวันละประมาณ 5,000-7,000 ตัน ได้รับการส่งเสริมจากกรมการค้าภายใน กระทรวงพาณิชย์ ให้เป็นตลาดกลางผัก ผลไม้แห่งที่ 19 ของประเทศไทย
                       ยุทธศาสตร์ และเส้นทางอาหารปลอดภัย ของตลาดศรีเมือง
วิสัยทัศน์
ตลาดศรีเมืองเป็นตลาดกลางในการจัดการ และส่งเสริมการค้า การผลิตอาหารที่มีคุณภาพ ปลอดภัยจากสารพิษ  ผู้บริโภคมีสุขภาพแข็งแรง  สมบูรณ์ โดยตระหนักถึงสังคมและสิ่งแวดล้อม
พันธกิจ
	สร้างระบบสินค้าที่มีคุณภาพ
เป้าประสงค์
	ผู้ซื้อได้รับสินค้าคุณภาพ  ปลอดภัย  และราคาเป็นธรรม
การขับเคลื่อนยุทธศาสตร์
	เน้นพัฒนาจากแหล่งผลิตของเกษตรกรให้มีคุณภาพ สดสะอาด ปลอดภัยได้มาตรฐานดังนี้
ต้นน้ำ
	ปี 2540 “จัดตั้งฝ่ายพัฒนาการผลิต”  ทำหน้าที่ ประสานงานหน่วยงานภาครัฐ พบปะเกษตรกร ส่งเสริมให้องค์ความรู้การผลิตผักปลอดภัย  โดยใช้สารชีวภาพและจุลินทรีย์  มีการจัดตั้งกลุ่มเกษตรกร ในระยะเริ่มแรกมี 29 กลุ่ม สมาชิกกว่า 600 ราย  ปัจจุบันมีเครือข่ายเกษตรกร จำนวน 120 กลุ่ม สมาชิก 2,949 ราย  แปลงพืชเกษตรได้รับการรับรองมาตรฐาน GAP จากกรมวิชาการเกษตรจำนวน 50 กลุ่ม 303 ราย  
สินค้าเกษตรที่นำมาจำหน่ายในตลาดศรีเมืองจะต้องตรวจสอบย้อนกลับถึงแหล่งผลิตได้
/กลางน้ำ

กลางน้ำ
	ปี 2541  ได้มีการฝึกอบรมเจ้าหน้าที่ และจัดตั้ง “ห้องปฏิบัติการตรวจสารพิษ” ตามมาตรฐานกรมวิทยาศาสตร์การแพทย์ เก็บตัวอย่าง เพื่อตรวจวิเคาระห์สารเคมีตกค้างในผลผลิตเกษตรทุกพื้นที่ในตลาด  ปัจจุบัน พบสารเคมีตกค้างไม่ถึง 0.1% ( เดิมในปี 2540 ตรวจพบ 40 %)
ปลายน้ำ
	มีการอบรมให้ความรู้แก่ผู้ประกอบการค้าปลีก ผู้ประกอบการร้านอาหารปรุงสำเร็จ และมีการตรวจสอบหาสารปนเปื้อน ตามนโยบายโครงการอาหารปลอดภัยตลาดศรีเมือง อย่างต่อเนื่อง
ปี พ.ศ. 2548 ร่วมกับสำนักงานสาธารณสุขจังหวัดราชบุรี และเทศบาลเมืองราชบุรี อบรม ”โครงการอาหารสะอาดรสชาติอร่อย” (CFGT) แก่ผู้ประกอบการอาหารปรุงสำเร็จ และเข้ารับการตรวจประเมินผ่านเกณฑ์ ปัจจุบันครบทุกรายจำนวน 104 ราย และร้านแผงลอยจำหน่ายอาหารผ่านการอบรมได้รับบัตรประจำตัวผู้สัมผัสอาหารครบ  67 ราย   
ปี พ.ศ. 2551   ร่วมกับสำนักงานปศุสัตว์จังหวัดราชบุรี  ส่งเสริมให้ผู้ประกอบการจำหน่าย
เนื้อสัตว์ปลอดภัย   ได้รับการรับรอง “เขียงสะอาด” จนถึงปัจจุบันครบถ้วนทั้ง  24 ราย
ปี พ.ศ. 2558  ตลาดศรีเมืองร่วมกับสำนักงานสาธารณสุขจังหวัดราชบุรี  และศูนย์อนามัย
ที่ 5 ราชบุรี  จัดรณรงค์ “ตลาดศรีเมืองปลอดโฟม”  ในร้านค้าปรุงอาหารสำเร็จทุกร้าน  ปัจจุบัน
ลดการใช้ภาชนะโฟมบรรจุอาหาร
ปี พ.ศ. 2559  ร่วมกับสำนักงานประมงจังหวัดราชบุรี ดำเนินการตรวจประเมินผู้จำหน่าย
สัตว์น้ำตามหลักเกณฑ์   “ประมงปลอดภัย”  ครบถ้วนทั้ง  24  ราย
	
การพัฒนาตลาดสดน่าซื้อ(อาคารค้าปลีก)โดยดำเนินการจัดสภาพแวดล้อมในอาคารสถานที่ให้ถูกต้องตามหลักสุขาภิบาลสิ่งแวดล้อม  การป้องกันกำจัดพาหะนำโรค (หนู แมลงสาป แมลงวัน)  การทำความสะอาด ปรับปรุงซ่อมท่อระบายน้ำทิ้ง การจัดเก็บขยะสิ่งปฏิกูล  การพ่นหมอกควันกำจัดยุง   มีการจัดทำแผนปฏิบัติการและดำเนินการ โดยพนักงานของตลาดเป็นประจำ
	จากการพัฒนาอย่างต่อเนื่องดังกล่าว เป็นผลให้ตลาดศรีเมืองได้รับการรับรองมาตรฐานจากหน่วยงานต่างๆ อาทิ เช่น
- ตลาดสดน่าซื้อ ระดับ 5 ดาว จากกระทรวงสาธารณสุข ใน ปี 2546 ติดต่อกัน  เป็นระยะเวลา 6 ปี
- ตลาดกลางต้นแบบ ประจำปี 2547 จากกรมการค้าภายใน กท.พาณิชย์
/ตลาดดีมีมาตรฐาน   



- ตลาดดีมีมาตรฐาน   ชนะเลิศภาคกลาง จากกรมส่งเสริมการปกครองท้องถิ่น กระทรวงมหาดไทย 
   ปี 2547 และ ตลาดดีมีมาตรฐาน   ชนะเลิศภาคกลาง ในปี 2550
- ตลาดสดน่าซื้อ ระดับ 5 ดาว ติดต่อกัน 5 ปี ในปี 2552     และได้รับคัดเลือกเป็นศูนย์การเรียนรู้
   ตลาดสดต้นแบบ   จากกรมอนามัย กระทรวงสาธารณสุข  

ตลาดศรีเมือง มีความพร้อมในการเป็นศูนย์กลางรวบรวมและกระจายสินค้าเกษตรปลอดภัย  
เพื่อสนับสนุน ส่งเสริมโครงการอาหารปบอดภัย ให้กับโรงพยาบาลทุกแห่งของจังหวัดราชบุรี

@@@@@@@@@@@@@@@
